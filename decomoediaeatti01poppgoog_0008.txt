Ex picturis vasorum fictilium, cum iam singula eorum genera

ad satis certas aetates ab archaeologis relata sint, quantum fructus
capi possit ad illustrandas res scenicas antiquissimas F. Duemmler
ostendit (Mus. Rh. XLIII p. 3 5 5. sq. »Skenische Vasenbilderr).
Quam iniit vir ille doctus rationem, eam ut persequar hac disser-
tatione, ita mihi proposui, ut tenebris, quibus comoediae Atticae
primordia tenentur, lucem aliquam afferre conari velim ex vasis
quibusdam antiquissimis, nigris figuris ornatis, quae minus expresse
quam oportuit ad comoediae prima incrementa pervestiganda a viris
doctis adhibita sunt. Altero loco mihi est propositum in Aristo-
phanis quae exstant fabulis significantius, quam adhuc lactum est,
notare certas quasdam partes, quae mihi ad comoediae Atticae
exemplar antiquissimum recte reficiendum permagni momenti esse
videntur.

CAP. I.

I.

Cecil Smith, cum picturam vasculi in museo Britannico servati
ex oblivione vindicaret (Journal ol Hell. studies Vol. II. p. 309.
Plat. XIV) de archaeologia scenica optime meruit. Adiecit alteram
simillimam quandam picturam, quam ex Gerhardi collectione, quae
inscribitur »Trinkschalen«, (Pl. XXX. fig. 1-3), iterum pingendam
curavit (l. c. fig. A. 1, et Α. 2), qua pictura ornatur vasculum in
museo Berolinensi servatum sub nu. 1830. Priusquam denuo de
monumentis illis quaeram, quae in iis picta videam, mihi erit descri-

bendum.

 

